3

Priusquam ad singula determinativorum compositorum
genera exponenda transgrediar, non alienum est de illo ge-
nere copulative (dvandva-compositis) breviter agere. Quod
genus quale sit et in graeco sermone quam late pateat,
accurate examinavit Gr. Meyer (Die dvandva·zusammen-
setzung im griechischen und lateinischen). Proprium est
illius generis significare duas notiones, quarum utraque
suam ipsius vim plenam integramque habeat, ita ut voca-
bulum compositum in se duas res comprehendat, non aliter
quam si conjunctione copulativa colligatae sint partes com-
positi. Ejusmodi composita nisi apud posteriores scriptores
in graeco sermone non inveniri docet Meyer. Atque jure
monet talia composita, qualia sunt ἰατρόμαντις, γρυπαίετος,
in genere copulativo non ducenda esse. Nam rem dili-
gentius inspicienti haec composita apparebit unam tantum
notionem comprehendere, ut ἰατρόμαντις unum hominem
significet, similia simili modo. Sed tamen illi dvandva·
compositorum generi quodam modo similia sunt. Etenim
ejus quam comprehendunt notionis propria sumpta sunt a
duabus notionibus, quarum utraque ex parte in composito
insit. Quam ob rem ἰατρόμαντις significat eum hominem,
qui ex parte medicus, ex parte vates sit, h. e. cujus propria
partim ab ἱατρός partim a μάντις sumpta sint3 ἱππαλεκτρυών
significat eam beluam, quae et equi et galli similis sit,
eademque ratione cetera ejusdem generis. Quod ut signi-
ficaret, novum vocabulum “partitiva“ induxit Udolphus ι).
Huic interpretandi rationi non assentitur Meyer. Ac si
quaeritur, utraque compositi pars num aequo jure fruatur
ac parem partem potestatis suae amiserit, hoc plane negat
idque tenet omnibus in vocabulis copulando junctis unam
partem, libertate amissa, sub alterius potestatem redigi, ut
munus determinandi suscipiat. Notionem principalem in

 

¹) Dvandva-zus. p. 24.

