Ad animo complectendam eam libertatem, qua in
nominibus compositis adhibendis Graeci usi sint, aptissimum
est cognoscere Aeschylum et Pindarum, utpote quorum
in illo genere licentia latissime pateat. Quam ob rem
sperabam me ad illam de compositis nominibus quaestionem,
de qua multi multa scripserunt, illustrandam aliquid alla-
turum esse, si et quam varie ea adhibuissent Aeschylus et
Pindarus et quanta singulorum generum multitudine usi
essent inspexissem. Itaque mihi proposui, ut omnia quae
hi duo adhibuerunt nomina composita pertractarem, ista ut
significationem magis quam ipsam formationem spectarem.
Divisionem quidem eam secutus sum, qua Curtius, Clem-
mius, Meyer aliique viri doctissimi usi sunt, ut omnia in
tres partes dividerem: Determinativa‚ Possessiva, Depen-
dentiae. Quam quidem rationem distribuendi persequi nou
nihil habet difficultatis. Sunt enim multa composita quae
ad quod genus referenda sint discerni non possit, id quod
verissimum est de iis, ’ quorum pars posterior et nomen ac-
tionis et nomen agentis esse potest.

N on alienum mihi visum est signis significare et ea,
quae ante Aeschylum et Pindarum adhibita sunt (h), et
ea, quae alii scriptores vel florentis aetatis (al.) vel poste-
riores (με.) ab Aeschylo ot Pindaro acceperunt. Atque
ut Aeschylus et Pindarus cum Homero et cum Sophocle

