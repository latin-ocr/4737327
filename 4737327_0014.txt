4

posteriore parte inesse atque sicut ad arbitrium sermo
nonnumquam agat¹ ut non mutata significatione utramvis
notionem principalem reddat atque posteriore in parte ponat,
ita. nostrum esse ab ea. quam sermo principalem reddiderit
notione in explicando proficisci ¹). At enim quod dicit no-
tionem primariam posteriore in parte positam priore deter-
minari, in multo pluribus verum est illud quidem, sed in

omnibus hujus generis compositis priorem partem posteriori -

subjungi sermonem voluisse, id vero mihi persuadere non
possum. Et quae a Meyero collecta sunt composita diligenter
examinanti apparebit non deesse, quorum inter partes num
intercedat ratio determinativa in dubium vocandum sit.
Quod quidem verissimum est in iis, quorum utraque pars

animal significat, ita ut quaedam utriusque propria confe— ·

rantur composito ad declarandum unum animal, quod omnia
propria illa complectatur. In his compositis, quorum multa
eas beluas significant, quae nisi cogitatione fictae nusquam
fuerunt, neutrius partis notio tam stricte retinebatur, ut
altera alteram determinare sentiretur. Priorem compositi
partem non minus acriter quam posteriorem animum com-
movisse veri simillimum est. Atque illius καμηλοπάρδαλις
notionem posterioris partis quam prioriS magis principalem
esse sibi persuadere difficillimum est.

Eadem ratio mirum in modum perspicua estin iis
compositis, quae significant plagas caeli ita, ut nomina
duarum finitimarum composito jungantur ad eam, quae
inter duas illas media est, significandam ²). Atque nostri
quum dicunt nor-dost, nordvest‚ sydost, sydvest, altera quam
altera notio non magis principalis est. Quod inde apparet,
quod sermo populi nostri in talibus compositis fingendis
ordinem mutat, ut neutra notio principalis esse videatur:
ὄετεν-εόηηεν, oster-nor, vester·s&nner‚ vester-nor.

 

1) Dvandva-zus. p. 24 sq.‚ Beitniige p. 9.
²) Dvandva-zus‘ p. 28.

